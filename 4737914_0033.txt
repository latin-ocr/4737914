17

quam suo nomine loquitur 1), tenuitque dialogi
formam in plerisque omnibus suis scriptis, ita
ut jure dictus fuerit de scena philosophus Dra-
maticum scribendi genus ad quotidianum ser-
monem propius accedit qui natura sua negli-
gentior est et liberior 2). Nihil a scena vivida
magis alienum fuisset quam intolerabilis illa
μονοτονία, qua semper et ubique eadem vocabula
eodem ordine recurrerent , nec unquam circulum
eundem egrederentur disputantes. Quantam cu-
ram Plato habuerit ut oratio dialogorum esset
animata, apparet magis etiam hinc, quod saepis-
sime in opere de Legibus, et alibi quoque, collo-
quentes semet ipsos interrogantes inducuntur,
aut alios qui non adsunt. Exemplorum copiam
congessit et ordinavit Eduardus Zeller: Plato-
nische Studien, Tubingae 1839. 8. p. 7 9—84‚ quo-

 

1) Dialogi forma assumta, si quod argumentum in utram·
qne partem verti posset, rationibus salis excussis, liberum
judicium legentibus permitti poterat.

2) Hinc explicandi sunt multi loci in'quibus liberior sermonis
structura est. Exempla sacili opera colligi possunt ex Indicibus
Stanbnumianis. Hujus generis est locus qui legitur Hipp.
Min. p. 363 D: παρέχω ἐμαυτὸν λέγοντα ὃ, τι ἅν τις βούληται
ὧν ἄν μοι εἰς ἐπίδειξιν παρεσκευασμένον ᾖ; clarius dixisset
παρέχω ἐμαυτὸν λέγοντα ’ὁ τι ἄν μοι εὶς ἐπίδειξιν παρεσκευασμένον ᾗ.
Similiter explicanda sunt e. g. Gorg. p. 449 B‚450 C, Cratyl.
399 E, 422 D, Euthyd. p. 278 A.

2

